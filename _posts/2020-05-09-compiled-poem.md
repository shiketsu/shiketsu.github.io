---
layout: page
title: 文集
subtitle: 歷年所作拙作合集
---
## 序：
> 昔者造書三聖，曰下行者蒼頡，曰右行者梵天，曰左行者佉盧。蓋因地分南北，時有古今，字有更革，音有轉移，亦勢所必也。四土之民，各不同俗，而不能一也。又聞世異事變而人道不殊，歷數周漢唐明，遍觀史籍册典，乃知興亡成敗，豈有異乎之理。以古道今，聞先聖之言，而契合俯仰之間，不亦宜乎。

凡二十二篇。

## 戊戌年 「二〇一八年至二〇一九年」

### 你是西區的四月天 四月五日

> 倣林徽因「人間四月天」發表在了表白墻上
{: .box-note}
我説 你是西區的四月天；
奏響永恆的東風；
轟隆隆在春的光艷中迅捷地變。
你是四月早天裏的塵烟，
暖風夾裹著微醺的石枏，
半夜施工聲聲催人入眠，
星子在無意中閃，
碎石路鋪到樓前。
那土，那泥濘，你是
迷宮似的鐵皮墻，你圍著，
你是鋼筋，路障
你是找不到北的食堂。
路邊翻開的草坪，你像；
路中深挖的溝壑，你是；
千難萬險，
阻攩不了你去三教上課的決心。
你是西區大開發的序曲，
是春天裏的一股清流，
你是愛，是暖，是希望，
你是西區的四月天！


### 夜讀秦史  八月十一

```
九州金聚咸陽道，四海兵銷望夷宮。 
妄作萬年一姓事，空將七廟兩夫終。 
徒畱靑史幾名姓，衹嘆興亡轉瞬空。 
素衣南冠過軹道，聖明天子向臨潼。
```

### 擬贈某師弟 八月三十

```
葛藟綿綿思所縈，幾家木落幾家憑？ 
三千金縷章臺柳，一片彤雲陌上櫻。 
天下男兒皆薄幸，世間女子少眞情。 
人人盡道靑春好，莫把靑春換浮名。
```

### 九月八日夜跑  九月八日

```
朱憧薄暮映白樓，萬里長風送客愁。 
年年菡萏年年柳，歌盡江南幾段秋。
```

### 賀新郞  九月十九

```
初雁驚寒處，算流年，漸霜淒緊，落紅無數。 已是黃昏瀟瀟雨，竟妄作、多情語。 千載事，思倉中鼠，城外兔，東門馳騖，逐禽鹿，一旦別荊楚。 驚舊夢，悵何許。
天涯羈旅無歸路。念江南，桃葉蓁蓁，年年如故。 何日尋得班超筆，不築長城怫鬱，衹道是，愁腸千緒。 莫笑甘泉長楊賦，盡神州，一片昇平舞， 依舊是，後庭曲。
```

### 踏莎行 十月一日

```
橘長淮南，枳生淮北。人傑地靈宿遷水，淮陰斥鴳一朝飛，困為楚囚可知悔？ 
傾國憔悴，杜康無味。金樽休覆更一杯。從來人心天難窺，不如紅塵一場醉。
```

### 詠柳  十月二日

```
誰道臺城柳無情，三千金縷弄風清。 
飛煙日夜隨芳草，剗盡萋萋恨又生。
```

### 踏莎行  十月三日

> 所謂寧做太平犬，不為亂離人；雖然時間過去了兩千多年了，人不如狗的事情還是在發生。
```
狗彘當塗，行人蔽路，孟軻連蹇梁王處。何須屠犬異煙井，鴻門宴上樊侯怒。 
羞比陶朱，慚言阿堵。官倉巨鼠嘈嘈據。鬥魚女唱後庭花，神州盡是昇平舞。
```

### 憶秦娥  十月十七

```
夜微凉，覺來人世又重陽。又重陽，梁園秋雨，有桂盈香。 
此身長恨太倉皇，蘭臺歸去徒瀟湘，徒瀟湘，多情笑我，鏡裏秋霜。
```

### 漁家傲 十月二十一

```
六一居士經行處，夏妃淚灑南巢土，形勝江山依舊顧。凝秋露，杳杳一片連煙樹。
喚取龍漦誰反復，阿房盡學邯鄲步，太液重修連袂舞。爭吳楚，興亡千古無恆數。
```

### 無題  元月初一

```
江南冬暖難存雪，塞北秋寒花信絶。
本是天上清玉屑，那堪人間煙火節。
```

## 己亥年「二〇一九年至二〇二〇年」
### 無題 三月十四

```
韓昌黎言曰：世有伯樂，然後有千里馬。千里馬難求，而伯樂亦難得，年少不解其意，以為大抵聖賢懷才不遇所作爾。

昔百里奚遊學於齊，不得用而亡；之虞，不聽諫而亡；之晉，不堪媵而亡；之楚，為楚人所執牧牛。已而事秦，遂佐穆公以成霸業；惠王不用公叔痤之言，使孝公得商鞅，國富且強；楚人不用李斯，入秦為郎，不過三十餘年矣，天下皆為秦所有。故左傳曰：雖楚有材，晉實用之。

庸主故知庸人之用也，而不知賢臣之用，猶若以牛刀殺雞，刀鈍而刃乏，終不復解，乃言牛刀不堪大用，實非刀之過也。
```

### 賀新郎 三月二十一

```
風過無痕處。滿庭芳、玉蘭始吐，桃夭無數。吹皺一池春波綠，點點斜陽微雨。蘭臺路，流年暗度。鶯蝶叢飛不我顧，舊庭廡、惟有燕來聚。驚舊夢，悵何許。
平生皆被靑禽誤。異時睹、舊景新詞，人不似故。新緒舊愁三千句，聊寄此情容與。衹道是、高丘之阻，目盡千山無所取，待江南、塞外春將暮，誰共我，憑欄舉？
```

### 鷓鴣天 初相見 七月二十五
```
螓首凝珠半面羞，雲髮清輝月見愁。芳塵徙倚凌波路，德音徘徊鳳凰樓。
今初見，昨相逢。驪歌堪唱太匆匆。不恨人間短離別，唯願兩心長相通。
```

### 踏莎行 七月二十六
> 今天無意間翻開一個平時很愛笑、很樂觀的老師的微信，看見他的籤名裏寫著： 『春天不放風箏了，夏天不遊泳了，冬天不打雪仗了  老了』 ，人人都逃不脫歲月。

```
秋風詞壯，黃雞堪唱，南風吹遍更漏長。 連天黃梅到滄浪，臨水蒹葭和風漾。 
想也輕狂，忘也迷茫，清歌放遍總惆悵。 蹉跎人世多虛妄，觥船波裏一聲槳。
```

### 香港暴動  七月三十

> 昔周大夫過伊川，見被髮左衽，乃知赫赫宗周，百年化戎。嗚呼！神州陸沉，百有餘年，用夷變夏，今亦是也。
```
江湖潛沸窺神器，禍亂姦梟起璇璣。
宣室殿中無烽火，望夷宮外有干戚。 
齊侯未敢謀衡山，秦將猶能征九嶷。
聞道匈奴地未平，單于何故催鋒鏑？
```

### 無題 元月初三
```
久臥榻前成病鬼，空將書閣換藥房。
深秋苦不堪潰瘍，臘月子規啼血漿。
十月論文方被拒，明年實習又泡湯。
人生自古難稱意，一日遽來愁斷腸。
```

## 庚子年「二〇二〇年至二〇二一年」
### 庚子大疫  二月十六
> 惟奭八年正月，江城大疫，旋即席卷全國，中土罹辜不知凡幾，寰宇之內亞歐美諸洲無有免於此禍者。蓋國之殃者天子之德損焉，故禹湯哀而罪己，成王自懲而賦小毖，漢武悲而作輪臺詔。封土之君尙能如是，況乃今之眾聖？

```
盛世清平畫歌舞，誰憐哀誄遍吳楚。 
縱令刺史騎黃鶴，如何顓民畏蝠鼠。 
蝠鼠嘈嘈人自緘，嫏嬛漠漠天難語。 
秦庭野馬本為鹿，楚殿沐猴猶戴冠。 
高廟焉藏大夫血，汗靑仍鑑碧心丹。
那堪市骨黃金臺，鮑椁嬴棺不得安。
蔡甸新平荒壠丘，明堂病胔無人收。 
公卿尙有垂龍髥，孝子安裁五色裘。
闔戶豈知多暇憂，閉門應似作牢囚。 
夜深幾處哭黔黎，生亦劬勞死亦愁。
```

### 隋堤 三月十日
> 聞天子幸楚乃作之

```
黃鶴渺無邊，
瓊花醉紫煙。
隋堤三月柳，
春色滿樓船。
```

### 春日 四月九日

```
故里江南草未深，刘郎远送弄笛人。
征篷婀娜随风转，鹧鸪三声断梦魂。
```

> Written when I was fighting with my master thesis, and I heard a voice of some kind of birds that I never heard again since I set out of my hometown when I was 12 years old.

### 再读瘐信 四月十九

> 初读瘐开府哀江南赋，其文之华丽，其情之真切，千载而下，临之而怆然！今日复读，知未尽然。其家也，先晋之世族，值永嘉南渡，播迁江南。幼时即负盛名，并其父甚宠于东宫，梁主遇之甚厚。羯人侯景兵犯金陵，庾信弃走江陵，以致梁陈易代。其后又为残梁使魏，久居长安，永弃江关，为富贵公。其才也盛哉，其节也叹哉！岂堪言“瘐信平生最萧瑟”？

```
白日楼头吹画角，楼兰城外射雕弓。
北海旄节终不脱，瘐信何须望江东？ 
```

### 无题 五月九日
```
赤桥伏豫让，博浪逸张良。
为报一饭恩，千金未可偿。
```